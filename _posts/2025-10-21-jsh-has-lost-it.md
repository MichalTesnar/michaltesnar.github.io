---
layout: post
title: Jürgen Schmidhuber v Curychu
date: 2025-10-21 14:00:00
description: Další hvězda a inspirace.
categories: weekly-blog
---

A jejda, je zase středa a já jsem zatím nevyprodukoval žádný blog. Minulý víkend jsem tu měl Uxue, bylo to moc fajn. Život se vyvíjí hodně rychle, ale 5 minut na blog bych si snad najít mohl.

Chtěl bych tady do kamene vytesat svoje zklamání ze včerejší přednášky. Byl totiž v Curychu Jürgen Schmidhuber, jeden z nejslavnějších vědců v oboru umělé inteligence. Jeho [Google Scholar profile](https://scholar.google.com/citations?user=gLnCTgIAAAAJ&hl=en&oi=ao) ukazuje, že má dohromady přes 300 000 citací. Největším jeho objevem jsou long-short term memory networks, neurální sítě na zpracování sekvenčních dat, které nezapomínají. Velká hvězda. A jak jsem psal minulý týden, AI mě stále zajímá. Musel jsem tam prostě být.

No.

Tak tedy velký pán přišel. A začal povídat, mával rukama (hodně, fakt hodně, on fakt rád mává rukama), a říkal slova, ale moc toho nebylo. Mluvil o evoluci, o robotice, o historii umělé inteligence, a všem možném i nemožném. O tom, co chybí, a o tom, co bylo.

Jediné, co jsem si z toho ale odnesl je, že vidí umělou inteligenci, která se dnes používá podobně jako auta. Princip spalovacího motoru existuje už dlouho, ale stále se okolo něj inovuje, a proto máme dnes tak dobrá auta. On je jedním z lidí, kteří vymysleli "spalovací motor" dnešní umělé inteligence (principy, na kterých funguje). A podle něj posledních 10 let nevyprodukoval žádné nové opravdové inovace, a hlavní, co se řeší, je jak postavit okolo tohoto motoru to nejlepší auto.

Za mě má pravdu, ale na druhou stranu nesleduje vůbec jaké nové trendy máme teď v umělé inteligenci. Podle mě nové spalovací motory inteligence právě vznikají, ale bez 20 let inženýrské práce okolo nich nebudeme vědět, že tyto motory k něčemu byly. Takže musíme trochu počkat teďka. A říkát, že se nic tak zásadního neděje, a že oni to už vymysleli všechni v 90. letech, mi přijde celkem smutné.

No nic, jsem z toho trochu zklamaný. Ale což, jdu si hrát s umělou inteligencí.

Mějte se krásně.

Michal
