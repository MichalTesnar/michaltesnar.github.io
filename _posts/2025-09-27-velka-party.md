---
layout: post
title: Velká párty
date: 2025-09-27 14:00:00
description: Protože studentem asi nebudu navždy
categories: weekly-blog
---

Tento blog píšu vlastně od té doby, co jsem se odstěhoval z Česka. Je to blog o všech mých cílech, malých krocích směrem za nimi, a všechno o tom, co se děje mezi tím. Ale vlastně všechny ty cíle byly víceméně studijní, hlavně udělat bakaláře a magistra, a taky to je to, co se stále objevuje na blogu: tahle zkouška, tenhle diplom, tamta soutěž.

A co taky k univerzitám patří (nebo já jsem si to tak vždycky v duchu kreslil, protože se to tak objevuje v amerických seriálech) jsou velké párty. Samozřejmně, nějaký sociální kontakt mezi lidmi musí být, otázka je v jaké formě. Já jsem měl z velkých párty vždycky strach, protože moc nepiju, a nikdy jsem nic neorganizoval. Vždycky jsem stejně se potřeboval o víkendu učit a nechtělo se mi dospávat probděné noci.

Můj přístup k tomuto tématu se ale poslední dobou mění: ambice mám stále stejně velké, ale chtěl bych zažít i trošku více toho společenského života. Hlavním motivátorem je, že univerzita se zdá být místem, kde člověk jednoduše potká lidi. Kamarády má člověk prakticky "zadarmo", za to že chodí na přednášky a najíst se do menzy. A kdo, ví, jaká bude pozdější profesní realita? Bude někdo o víkendu vůbec chtít se bavit? Budu já se chtít bavit. Nebo všichni budou utíkat nějak daleko domů.

No, a tak jsme se rozhodli uspořádat u nás na ubytovně menší, nebo větší párty. Všichni čtyři spolubydlící jsme pozvali svoje kamarády. Nakonec postupně přišlo asi tak 80 lidí, bylo to fajn. Dobrá atmosféra. Teď v neděli mám trochu kocovinu, ale myslím si, že to za to stojí, protože mám nové vzpomínky a zkušenosti. A taky jsem propojil více svoji síť kontaktů, protože přišlo hodně z lidí, které znám z různých aktivit. Takže jsem spokojený. Bohužel bydlíme trochu dál od centra, takže lidi nezůstávali tak dlouho do noci, protože se potřebovali dostat taky domů.

Takže tak, nejsem velkej pařmen, ale je to fajn když člověk čas od času i potká nové lidi. A s těma starýma si víc pokecá.

Takže tolik zprávy od mě. Asi si dám šlofíka, dneska toho už asi moc nevymyslím.

Mějte se famfárově.

Michal




